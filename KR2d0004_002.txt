# -*- mode: mandoku-view; -*-
#+TITLE: 隆平集
#+DATE: 2015-08-24 22:27:54.392124
#+PROPERTY: ID KR2d0004
#+PROPERTY: BASEEDITION WYG    
#+PROPERTY: JUAN 卷二
<pb:KR2d0004_WYG_002-1a>¶
欽定四庫全書¶
　隆平集卷二¶
　　　　　　　　　　　　　宋　曽鞏　撰¶
　　行幸¶
建隆元年昭義軍節度使李筠叛五月駕幸軍前六月¶
筠自焚澤潞平七月車駕還京時筠子守節據上黨聞¶
筠死亦降是年九月李重進叛十月車駕幸軍前十一¶
月重進自焚十二月車駕還京重進太原人周祖之甥¶
<pb:KR2d0004_WYG_002-1b>¶
在周為平盧軍節度使判揚州至是以揚州叛開寳二¶
年二月親征太原五月太常博士李光贊上言遂詔班¶
師六月車駕還京¶
太平興國四年二月親征太原先詢曹彬曰周世宗太祖¶
親征何以不能克對曰世宗以史超敗於石嶺闗人情驚¶
擾故師還太祖屯兵於甘草地軍人多腹疾遂中止今兵¶
甲精鋭翦孤壘猶拉朽爾上於是决計四月至太原五月¶
墮其城劉繼元始降詔釋之六月駕臨范陽七月還京¶
<pb:KR2d0004_WYG_002-2a>¶
咸平二年契丹入冦十二月駕幸河北三年正月王師¶
告㨗車駕還京¶
景德元年契丹入冦十一月駕幸軍前次衛南縣大將¶
李繼隆奏今月二十四日敗敵衆於澶州城北其將順¶
國王撻覽為王師强弩所斃其衆遂遁時北主及其母¶
同入冦因王繼忠遂乞修好二十六日駕至澶州北使¶
韓把見於行在十二月車駕還京¶
景德四年正月駕幸永安朝拜諸陵二月幸河南三月¶
<pb:KR2d0004_WYG_002-2b>¶
車駕還京¶
大中祥符元年十月駕幸泰山行封禪禮辛亥享昊天¶
上帝以太祖太宗配三獻畢封金玉櫃壬子禪祭皇地¶
祗於社首山十一月幸曲阜縣謁文宣王廟及孔陵林¶
木侵道遂降輿乗馬至宣尼墓設奠再拜又加諡齊太¶
公曰昭烈武成王建廟青州追封周公曰文憲王建廟¶
曲阜縣是月車駕還京往還四十七日未甞遇雨雪¶
大中祥符四年車駕幸河中府親祠汾隂二月丁巳至¶
<pb:KR2d0004_WYG_002-3a>¶
寳鼎縣奉祗宫辛酉上服衮冕祀后土祗改奉祗宫曰¶
太寧宫以寳鼎縣為慶成軍隸河中府又改慶成軍寳¶
鼎縣曰榮河縣三月幸西京至永安縣謁諸陵四月車¶
駕還京¶
大中祥符七年正月駕幸亳州太清宫奉加號冊寳丙¶
午至真源縣奉元宫上齋於迎禧殿戊申上服通天冠¶
絳紗&KR0129;進大次己酉行朝謁禮改真源縣曰衞真升應¶
天府為南京以新修聖祖殿為鴻慶宫二月車駕還京¶
<pb:KR2d0004_WYG_002-3b>¶
　　取士¶
舊制臺閣近臣毎年得以抱文藝者公薦於貢闈知舉¶
官去取不能無所徇建隆四年詔禁止之¶
開寳二年詔西川山南荆湖等路所薦舉人竝給往還¶
劵¶
開寳六年初殿試進士自是為定制故事禮部放榜𠡠¶
下之日醵錢為同喜飲於曲江近世多於名園佛宇太¶
平興國元年吕蒙正等及第始官為供帳仍賜御詩至¶
<pb:KR2d0004_WYG_002-4a>¶
道二年張洎以儒行篇刻板印賜近臣并新及第人¶
隋大業中始設進士科至唐為盛毎歳不過三十人咸¶
亨上元中増至八十人既而復故開成間連歳放四十¶
人俄仍舊制太宗即位旬日之間放進士三十三人經¶
科百九十六人竝賜緑袍木簡未命官而釋褐新制也¶
咸平三年放進士四百一十四人并九經而下共一千¶
五百四十六人景德初進士遂至七百八十三人自是¶
取人日益盛矣景德以前進士及第導從過多景德二¶
<pb:KR2d0004_WYG_002-4b>¶
年貢院乞令狀元用一節呵導餘止雙控馬首遇常叅¶
官歛馬側立詔從之¶
大中祥符八年蔡齊殿試第一人及第詔令金吾司差¶
七人許出節前引遂為定制¶
大中祥符五年殿試題始賜印及草紙¶
天聖中初置武舉至皇祐罷治平元年復置¶
制舉自乾德二年至治平應詔人無定數¶
　　招隠逸¶
<pb:KR2d0004_WYG_002-5a>¶
道士澄隠字棲真常山人兼通儒釋典太祖征太原還¶
幸其所居問曰師年八十容貎甚少必能飬生宜以教¶
朕對曰臣養生不過精思鍊氣爾帝王養生則異於是¶
老子曰我無為而民自化我無欲而民自正無為無欲¶
凝神太和軒帝陶唐享國永年得此道也上悦厚賜之¶
王昭素酸棗人篤學有至行鄉人有訟不之官府而詣¶
昭素為之辨折無不敬服開寳二年召至命講易年踰¶
八十矣居月餘求歸特授國子博士自李穆而下有聞¶
<pb:KR2d0004_WYG_002-5b>¶
於時者皆其門人也¶
陳摶居華山靈臺觀太平興國間兩至京師賜號希夷¶
先生上令引至中書宰相宋琪問修養之道摶曰不知¶
也今上言皆究治亂之大旨誠有道仁聖之主正君臣¶
協心治天下之時勤行修煉無大於此時年近百歳居¶
華山四十年端拱二年豫言其卒以表來上云大數有¶
終聖時難戀命弟子賈德昇鑿石室於張超谷室成而¶
逝摶能逆知人意有華陽隠士李竒自言開元中郎官¶
<pb:KR2d0004_WYG_002-6a>¶
年數百歳顔如嬰兒行數百里頃刻而至常與摶酬唱¶
人以為神仙(自言二/字妙甚)¶
布衣潘閬常賣藥京師好結交上左右有言其善吟詩¶
者至道初召對賜進士出身國子四門助教未幾追還¶
所賜(潘君行徑正是/後來隠士宗𣲖)¶
真宗西祀有言陜州魏野河中李瀆皆隠居求志上特¶
召之皆稱疾不起大禧四年二人者繼逝各追贈著作¶
郎仍賜其家粟帛¶
<pb:KR2d0004_WYG_002-6b>¶
　　卻貢獻¶
淳化中夏州趙保忠獻鶻謂之海東青上曰朕乆罷畋¶
遊無所用也還以賜之¶
景德中文州尚牧獻白御馬一上曰進貢無名命亟還¶
之¶
大中祥符間蒲端國獻崑崙奴上曰異俗離去鄉土可¶
憫也命還之¶
天聖元年乾元節知寧州職方員外郎楊及以繡佛來¶
<pb:KR2d0004_WYG_002-7a>¶
獻上謂近臣曰及佞人也民安政舉乃守臣之職安用¶
此為命亟還之¶
仁宗諭輔臣曰川路舊貢織繡佛像者悉罷之宰相王¶
曽曰臣恭聞德音所謂不作無益害有益也¶
温鼎知廣州嵗貢柑橘及蜜煎果實又致其餘於大臣謂¶
之貢餘宰相王曽請加禁止上曰貢且勞矣况其餘乎¶
命亟罷之¶
英宗即位于闐國遣使貢獨峰駝上曰異物非朕所貴¶
<pb:KR2d0004_WYG_002-7b>¶
命還之右贊善大夫陳世修獻白馬一英宗賜帛五十¶
段仍還其馬¶
　　慎名器¶
教坊使衞得仁以老乞外官引唐莊宗朝故事冀領郡¶
太祖謂宰相曰伶人為刺史亂世事焉可效宰臣欲以¶
為上州長史司馬上曰此亦不當輕授止令與太常寺¶
大樂令¶
崇儀使尹繼倫端拱二年敗契丹於唐河殺其皮室相¶
<pb:KR2d0004_WYG_002-8a>¶
公射北將裕悦中臂其衆大潰相蹂踐而死者不可勝¶
計時李繼隆䕶糧敵騎行將及因是獲免䇿功止加洛¶
苑使長州刺史¶
唐制郊祀行慶止進勲階五代肆赦例遷官秩宋初因¶
之未暇革去右司諌孫何起居郎耿望言其非制真宗¶
嘉納遂定三年磨勘進秩之法郊禮止加散官勲爵¶
景德初李繼隆石保吉敗北兵於澶淵斃其驍將達蘭¶
飲至行賞繼隆而下止加勲階食邑¶
<pb:KR2d0004_WYG_002-8b>¶
真宗甞語輔臣欲省費用減吏員宰臣向敏中曰太祖¶
太宗朝閤門祇候止三五員今踰數百除授未巳願慎¶
擇焉上曰相承為例當漸省之¶
魯國長公主以醫官使趙自化醫術有效請授尚食使¶
兼醫官真宗曰元份甞有請已諭其不可今乃復爾命¶
樞宻院召自化戒之¶
樞宻副使張士遜求以子友直為館閣校勘仁宗曰館¶
閣所以待英俊可以恩丏乎上命友直於館閣讀書遂¶
<pb:KR2d0004_WYG_002-9a>¶
詔校勘無得増員仁宗謂輔臣曰圖書之府所以待賢¶
俊而備討論也比來公卿之族多以恩澤為請殆非請¶
延之意也其詔自今輔臣兩省侍從不得陳乞子弟親¶
戚為館閣官其進士及第三人以上亦考所進文召試¶
入等始得除¶
駙馬都尉柴宗慶求為使相仁宗問輔臣曰如何宰相¶
王曽對曰先朝石保吉魏咸信皆歴行陣有勞晩方除¶
使相且將相之任繫國重輕豈容私請上曰朝廷名分¶
<pb:KR2d0004_WYG_002-9b>¶
何可妄求卿等可召宗慶諭之¶
杜衍為宰相凢内降與恩澤者少積至十數於上前面¶
納仁宗語諫官歐陽修曰外人知杜衍封還内降邪朕¶
居禁中有求恩澤者每以衍不可告之而止者多於所¶
封還也(足見仁宗任相之專然人主/恩威由已何必諉之臣下)¶
章懿太后弟李用和長子璋既為閤門副使次子珣又¶
求任通事舍人仁宗諭之曰朝廷爵賞所與天下共也¶
戚里之家兄弟遷補皆如已欲使朕將何以待諸勲舊¶
<pb:KR2d0004_WYG_002-10a>¶
乎¶
章惠皇后弟汝州兵馬總管楊景宗乞為郡仁宗以其¶
累犯法復起曰朕於景宗何愛一郡然貪虐之性老而¶
益甚使為郡則一方受弊矣¶
張堯佐為三司使言者慮其遂大用也力争攻之上諭¶
輔臣曰自今后妃之家毋得用為執政著以為令¶
翰林侍讀學士張瓌判吏部流内銓其子郾城主簿¶
庖民鎖試未甞考功補考而又考限未至同判銓翰林¶
<pb:KR2d0004_WYG_002-10b>¶
侍讀學士范鎮令用例以隨身歴為證而不取審狀書¶
考移令瓌雖礙親不預其事然知其故而弗止英宗以¶
問輔臣皆言瓌可勿劾上曰瓌私其子可不顧銓法耶¶
命特奪一官降知濠州鎮亦坐贖金¶
英宗皇帝患吏員猥多乃詔待制以上六周年中書取¶
旨轉官至諫議大夫止京朝官竝四周年與磨勘至前¶
行郎中止少卿監以七十員為額於前行郎中先補官¶
者補其闕酬賞及特恩不在此限¶
<pb:KR2d0004_WYG_002-11a>¶
　　革弊¶
五代以來天下郵傳皆役平民建隆二年始命以軍人¶
代之五代時使臣往來及輦運官司皆役僑居人戸謂¶
之遞夫建隆三年詔禁止之¶
五代承唐季亂離之後國用窘蹙故冬服止及將相翰¶
林學士諸軍大校建隆三年初賜文武常叅官太平興¶
國二年十月朔詔賜百官諸軍校百夫長以上及遣使¶
齎賜藩鎮州郡冬服自是以為常¶
<pb:KR2d0004_WYG_002-11b>¶
五代以來領節旄者多武夫悍卒所至必補親吏代判¶
縁是為姦民被其患乾徳三年詔諸州長吏或藉人代¶
判者於賔幕内擇公幹官不得復任元從人¶
五代以來衣服旗幟止以綵繢開寳四年郊禋初易以¶
繡衣鹵簿¶
内臣李承進逮事唐莊宗太祖甞問莊宗時事對曰莊¶
宗好畋獵毎次近郊衛士必控馬首曰兒郎輩寒冷望¶
陛下與救接莊宗隨所欲給之如此者非一晩年蕭牆¶
<pb:KR2d0004_WYG_002-12a>¶
之禍由賞賚無節威令不行也太祖歎曰二十年夾河¶
戰争不能以軍法約束此輩誠兒戲¶
開寳四年郊禋優賞三班殿直撾登聞鼔援御馬直例¶
上遣中使謂曰朕之所與便為恩澤豈有例邪盡戮撾¶
鼓者四十人餘配諸州驍健自都指揮使尹進而下竝¶
杖而降籍初平蜀日選孟昶親兵一百二十人隸殿前¶
司謂之三班殿直至是遂廢¶
堂後官五代以來擇用諸司人吏倚法徇私莫可檢察¶
<pb:KR2d0004_WYG_002-12b>¶
開寳末始詔流内銓擇選人令録與升朝官判司簿尉¶
與上縣令俾充是選其後止以諸科出身人充漢乾祐以¶
來天下令録判司簿尉竝據所請俸折支物毎一千分¶
兩戸俾月輸緡錢除二税外與免徭役謂之俸戸開寳¶
九年太祖即位始詔罷之¶
親從指揮使馬翰稱京城有賊願自緝捕真宗謂輔臣¶
曰朕尹京日聞翰以緝捕為名頗為民害事未彰露姑¶
置之自今捕盗止委開封府可也¶
<pb:KR2d0004_WYG_002-13a>¶
　　節儉¶
太祖甞閲孟昶宫中物有寳裝溺器遽命毁之曰以此¶
奉身不亡何待¶
太宗未甞御新衣樞宻使王顯等侍數視上袴上怪而¶
問之對曰陛下袴紋縷皆倒上笑曰澣濯頻故爾朕念¶
機杼之勞且欲化天下以儉也¶
油衣庫言帟幕損弊者數萬請毁棄之太宗命煮染雜¶
色成旗幟數千它日有司又以營繕棄材請給甄官薪¶
<pb:KR2d0004_WYG_002-13b>¶
上命擇其可用者成什物數千分賜宰相李昉等咸相¶
顧而歎曰富有天下而猶器㣲物於已棄之餘則其大¶
者可知矣¶
御馬舊以織成帕覆鞍勒至道二年詔以黄絹代之¶
輔臣甞因奏事至福寧殿之西閣見仁宗所御幄帟茵¶
衾皆質素暗弊自是大臣之家無復僭侈¶
　　宰執¶
唐以侍中中書令為真宰相又言故事左右僕射各一¶
<pb:KR2d0004_WYG_002-14a>¶
人侍中中書令各二人為正宰相武德初李勣任左僕¶
射以南省務疏於北省始命帶中書門下三品竝平章¶
事者為真宰相其宰相僕射不帶同三品者但釐尚書¶
省務而已貞觀至德間置左右相又有知政事叅議朝¶
政叅預朝政叅知政事叅知機務皆宰相之稱也高宗¶
謂叅知政事崔知温曰郭待舉岑長倩郭正一魏元同¶
歴任尚皆淺且令預聞政事未可與卿等同名待舉等¶
竝與中書門下同受進止平章事則是平章事亦或居¶
<pb:KR2d0004_WYG_002-14b>¶
叅知政事之下其後方鎮遂有以恩授平章事者然而¶
宰相謂之平章事葢始於唐矣乾德二年太祖既以趙¶
普為相且欲用薛居正吕餘慶故詢翰林學士陶穀曰¶
下丞相一等何官榖對曰唐有叅知機務叅知政事翌¶
日竝命居正餘慶叅知政事不宣制不押班不知印不¶
升政事堂凢上殿庭别設塼位居宰相後敕尾列銜仍¶
下押字太宗始命與宰相更互知印時議者謂榖之對¶
為失而下丞相一等漢御史大夫是也雖然唐叅知政¶
<pb:KR2d0004_WYG_002-15a>¶
事固宰相之任曽何以為百王不易之制殆稱謂適同¶
爾官制因時輕重葢可見矣僕射侍中皆秦官僕役於¶
射謂之僕射縁所領之事而立名者爾侍中則丞相之¶
史也唐之以為宰相名同而實異甚矣樞宻使唐特以¶
宦者處之朱梁改曰崇政院始命敬翔為使後唐同光¶
復其舊稱命宰相兼其任石晉天福中廢樞宻而置宣¶
徽南北院至開通初復置樞宻院而宣徽之名因以不¶
廢宋興以平章事為宰相以叅知政事樞宻使副知院¶
<pb:KR2d0004_WYG_002-15b>¶
同知院簽書院事竝為執政官宣徽使居執政官之次¶
或以加前執政或以待勲舊焉¶
　　宰相(竝以先後為次出/而復任者互存)¶
范　質　　王　溥　　魏仁浦　　趙　普¶
薛居正　　沈義倫　　盧多遜¶
　右自建隆元年正月至開寳九年十月¶
薛居正(子/平)　沈義倫　　盧多遜　　趙　普¶
宋　琪　　李　昉　　趙　普　　呂䝉正(聖/功)¶
<pb:KR2d0004_WYG_002-16a>¶
李　昉　　張齊賢　　呂䝉正　　呂　端¶
　右自太平興國元年十月至至道三年三月¶
呂　端　　張齊賢　　李　沆(太/初)　呂䝉正¶
向敏中　　寇　準(平/仲)　畢士安　　王　旦(子/明)¶
向敏中　　王欽若　　冦　準　　李　廸(復/吉)¶
丁　謂　　馮　拯¶
　右自至道三年三月至乾興元年二月¶
丁　謂　　馮　拯　　王　曽(孝/先)　王欽若(定/國)¶
<pb:KR2d0004_WYG_002-16b>¶
張知白(用/晦)　張士遜　　呂夷簡　　張士遜¶
李　廸　　王　曽　　王　隨(子/正)　陳堯佐¶
張士遜　　章得象　　杜　衍　　賈昌朝¶
陳執中　　文彦博　　宋　庠(公/序)　龎　籍¶
陳執中　　梁　適　　富　弼　　劉　沆(冲/之)¶
韓　𤦺　　曽公亮¶
　右自乾興元年二月至嘉祐八年三月¶
韓　𤦺　　曽公亮¶
<pb:KR2d0004_WYG_002-17a>¶
　右自嘉祐八年三月至治平四年正月¶
　　叅知政事¶
薛居正　　呂餘慶　　劉熙古　　盧多遜¶
　右自乾德二年四月至開寳九年十月¶
竇　偁　　郭　贄　　宋　琪　　李　昉¶
李　穆　　呂䝉正　　李　至　　辛仲甫¶
王　沔　　陳　恕　　張齊賢　　賈黄中¶
李　沆　　呂　端　　蘇易簡　　趙昌言¶
<pb:KR2d0004_WYG_002-17b>¶
冦　準　　向敏中　　張　洎　　李昌齡¶
温仲舒　　王化基¶
　右自太平興國元年十月至至道三年三月¶
向敏中　　李昌齡　　温仲舒　　王化基¶
李　至　　李　沆　　向敏中　　王　旦¶
王欽若　　畢士安　　馮　拯　　趙安仁¶
丁　謂　　陳彭年　　王　曽　　張知白¶
李　廸　　丁　謂　　任中正　　王　曽¶
<pb:KR2d0004_WYG_002-18a>¶
　右自至道三年三月至乾興元年二月¶
任中正　　王　曽　　呂夷簡　　魯宗道¶
夏　竦　　薛　奎　　王晦叔　　晏　殊¶
王　隋　　蔡　齊　　盛　度　　韓　億¶
程　琳　　石中立　　王　鬷　　李若谷¶
宋　綬　　鼂宗慤　　王舉正　　賈昌朝¶
范仲淹　　陳執中　　宋　庠　　吳　肓¶
丁　度　　文彦博　　明　鎬　　高若訥¶
<pb:KR2d0004_WYG_002-18b>¶
劉　沆　　梁　適　　程　戡　　王堯臣¶
曽公亮　　張　昇　　孫　抃　　歐陽修¶
趙　槩¶
　右自乾興元年二月至嘉祐八年三月¶
歐陽修　　趙　槩¶
　右自嘉祐八年三月至治平四年正月¶
　　樞宻¶
吳庭祚(使/)　趙　普(使/)　李處耘(宣兼/副)李崇矩(使/)¶
<pb:KR2d0004_WYG_002-19a>¶
王仁贍(副/)　楚昭輔(副升/使)曹　彬(使/)¶
　右自建隆元年正月至開寳九年十月¶
曹　彬(使加/平章)楚昭輔(使/)　石熙載(簽書并副/又加使)¶
柴禹錫(宣兼/檢校)王　顯(宣兼副/升使)　　　　張齊賢(簽/)¶
王　沔(簽升/副)張　宏(副/)　趙昌言(副/)　楊守一(宣兼/同知)¶
張齊賢(副/)　張士遜(宣兼/簽)温仲舒(副升/使)冦　準(副改/知)¶
柴禹錫(宣兼/副)劉昌言(同/知)　趙　鎔(宣兼/知)向敏中(同/知)¶
錢若水(同/知)　李惟清¶
<pb:KR2d0004_WYG_002-19b>¶
　右自太平興國元年十月至至道三年三月¶
曹　彬(使平/章)趙　鎔(知/)　王　顯(使/)　向敏中(副/)¶
夏侯嶠(副/)　錢若水(同/知)　李惟清(同/知)　楊　礪(副/)¶
宋　湜(副/)　周　瑩(宣兼/知)王　旦(同/知)¶
王繼英(宣兼知/升使)　　　　馮　拯(同知/改簽)¶
陳堯叟(同知改簽加/平章升使)　　丁　謂(使/)¶
王欽若(同知加平/章升使)　　　韓崇訓(簽/)¶
馬知節(宣兼簽/改副)　　　　寇　準(使加/平章)王嗣宗(副/)¶
<pb:KR2d0004_WYG_002-20a>¶
曹利用(副改知升使加/平章又加侍中)　張　旻(宣兼/副)任中正(平章/副)¶
馬知節(知/)　周　起(副/)　馮　拯(使加/平章)曹　瑋(簽/)¶
錢惟演(副/)　張士遜(副/)¶
　右自至道三年三月至乾興元年二月¶
曹利用(使僕射/侍中)　　　　張士遜(副/)¶
張　旻(使加僕射侍中天/聖七年改名耆)錢惟演(使/)　張知白(副/)¶
晏　殊(副/)　夏　竦(副/)　范　雍(副/)　姜　遵(副/)¶
張堯佐(副/)　夏　竦(使/)　趙　稹(副/)　晏　殊(副/)¶
<pb:KR2d0004_WYG_002-20b>¶
楊崇勲(宣兼副/升使)　　　　王晦叔(使/)¶
王德用(簽改同知升/知又加宣)　　李　諮(副改/知)王　曽(使同/平章)¶
王　隨(知/)　韓　億(同/知)　蔡　齊(副/)　章得象(同/知)¶
盛　度(知/)　王　鬷(同/知)　王博文(同/知)　陳執中(同知/升知)¶
張　觀(同/知)　夏　守(同/知)　王　鬷(知/)¶
晏　殊(知升使/加平章)　　　　宋　綬(知/)¶
王貽永(同知改副升/使加平章)　　杜　衍(同知改/副升使)¶
鄭　戩(副/)　任中師(副/)　任　布(副/)　韓　𤦺¶
<pb:KR2d0004_WYG_002-21a>¶
范仲淹(副/)　富　弼(副/)　賈昌朝(使/)　吳　肓(副/)¶
龎　籍(副升/使)丁　度(副/)　夏　竦(使/)　高若訥(副升/使)¶
宋　庠(使/)　梁　適(副/)　王堯臣(副/)　狄　青(副升/使)¶
孫　沔(副/)　田　况(副/)　王德用(使同/平章)程　戡(副/)¶
韓　𤦺(使/)　賈昌朝(使/)　宋　庠(使/)　田　况(使/)¶
張　昇(副/)　孫　抃(副/)　曽公亮(使/)　歐陽修(副/)¶
趙　槩(副/)　陳升之(副/)　包　拯(副/)　胡　㝛(副/)¶
吳　奎(副/)　王　疇(副/)¶
<pb:KR2d0004_WYG_002-21b>¶
　右自乾興元年二月至嘉祐八年三月¶
張　昇(使/)　胡　㝛(副/)　富　弼(使/)　吳　奎(副/)¶
王　疇　　陳升之(副/)　文彦博使　呂公弼(副/)¶
郭　逵(同/簽)¶
　右自嘉祐八年三月至治平四年正月¶
　　宣徽使¶
昝居潤(南/)　張　美(北/)　李處耘(北改南/兼樞)¶
李崇矩(北兼/樞)曹　彬(南/)　潘　美(北改/南)¶
<pb:KR2d0004_WYG_002-22a>¶
　右自建隆元年正月至開寳九年十月¶
潘　美(南/)　王仁贍(北/)　柴禹錫(北檢/校樞)王　顯(南兼/樞)¶
弭德超(北兼/樞)郭守文(北/)　楊守一(北簽/樞)張士遜(北兼/樞)¶
柴禹錫(北兼/知樞)趙　鎔(北兼/知樞)¶
　右自太平興國元年十月至至道三年三月¶
趙　鎔(南兼/樞)周　瑩(南兼/樞)王繼英(北兼/樞)雷有終(北/)¶
馬知節(簽樞/加北)張　旻(南兼/樞)曹　瑋(北兼/樞)¶
　右自至道三年三月至乾興元年二月¶
<pb:KR2d0004_WYG_002-22b>¶
楊崇勲(南兼/樞)王德用(知樞/加南)夏守斌(南/)　李用知(南加/平章)¶
夏　竦(南/)　程　琳(北/)　李昭亮(北/)　鄭　戩(北/)¶
張堯佐(南/)　狄　青(南/)　吳　育(北/)　富　弼(南/)¶
曹　佾(南/)　程　戡¶
　右自乾興元年二月至嘉祐八年三月其後不除¶
　¶
　¶
　隆平集卷二¶
